Οι μακροβούτες δημιουργήθηκαν από την σύμπραξη δύο ομάδων για την διοργάνωση μιας συναυλίας και 4 χρόνια μετά έχουν εξελιχθεί σε ανεξάρτητη ομάδα που εκφράζει τους προβληματισμούς και τις σκέψεις της. Ο στόχος φέτος είναι να ανέβουμε level, να ψάξουμε για καινούργια ερεθίσματα και να τα επικοινωνήσουμε καλύτερα, να δοκιμάσουμε τα όρια μας και να αφήσουμε πίσω ένα ακόμη πιο ζωντανό δημόσιο χώρο, ένα χώρο που να γουστάρεις να κάτσεις μετά το μάθημα. 

Την υπέρβαση της (ας πούμε κοινής) πραγματικότητας μπορούμε να την βιώσουμε κάθε φορά που κάποιος μοιράζεται κάτι χωρίς να του βάζει μια τιμή επάνω. Έτσι και εμείς μοιραζόμαστε τις γνώσεις μας, τις σκέψεις μας, τα υλικά, τον χώρο και τον χρόνο του φεστιβάλ ανοιχτά και ελεύθερα. Μέσα από μία διαδικασία απο-εμπορευματοποίησης, προσπαθούμε να επινοήσουμε συλλογικά λύσεις και πρακτικές που γίνονται εργαλεία για να είμαστε όλο και πιο ανεξάρτητες, όλο και πιο ενωμένοι. Για να γίνουν όλα αυτά πράξη, συναντιόμαστε τακτικά μέχρι και την εβδομάδα του φεστιβάλ (11-16 Μαϊου) στο χώρο του ρασταπάνκ στο ισόγειο του φοιτητικού κέντρου. 
**Το κείμενο αυτό αποτελεί κάλεσμα σε ανθρώπους και ομάδες εντός και εκτός πανεπιστημίου που μπορεί να ενδιαφέρονται να συμμετέχουν.** 

Ανοιχτές συνελεύσεις κάθε Δευτέρα στις 19.00 

Λονγκντάϊβερς