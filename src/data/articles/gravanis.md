Από την αρχή της πανδημίας παρακολουθούμε τις δημοσιεύσεις του καθηγητή ιατρικής Αχιλλέα Γραβάνη, που με τα ράσα του ειδικού περιφέρεται στα ΜΜΕ αραδιάζοντας διάφορες αστοχίες. Μας κουνάει το δάχτυλο σε κάθε ευκαιρία, αναπαράγοντας την εκάστοτε επικοινωνιακή κονσέρβα, ενώ κάθε μήνα μας προειδοποιεί για τον άμεσα επερχόμενο χαμό από τη διασπορά στα πάρκα και από τις βόλτες στην παραλιακή. Δεν μπορούμε επίσης να παραβλέψουμε την αγάπη του για κάθε πανάκριβη θεραπεία που κυκλοφορεί. Στην αρχή μας έπρηξε με τη ρεδεμσεβίρη (που μετά από μήνες σπρώξιμο μέχρι και ο ΠΟΥ την έβγαλε offside) και τώρα μας πλασάρει τα μονοκλωνικά αντισώματα, άλλη μια θεραπεία για βαθιές τσέπες. Μιας και στον τομέα του τα πήγε τόσο καλά, έχει επεκταθεί και σε ότι άλλο θέμα παίζει στην επικαιρότητα. Η λίστα είναι μεγάλη, αλλά μας κέντρισε το ενδιαφέρον όταν άρχισε να τα βάζει με τους μετανάστες, γεγονός που έφερε την καλοδεχούμενη αντίδραση του Συλλόγου Ερευνητών/τριών και Εργαζομένων στην Έρευνα Ηρακλείου(ΣΕΕΗ). Αφού λοιπόν έτρεχε να διορθώσει δημοσιεύσεις και να επιστρατεύσει τα media να τον στηρίξουν, ο Γραβάνης το γύρισε στην επίθεση. Μεταξύ άλλων ζήτησε από τον ΣΕΕΗ να δείξει συναδελφικότητα, ενώ ο ίδιος λίγο καιρό πριν άδειαζε τους “αμέτοχους” συναδέλφους του που δεν τοποθετούνται στο δημόσιο διάλογο γιατί “δεν θέλουν να χαλάσουν τη σχέση τους με το κράτος” (?). Εφόσον λοιπόν επιμένει, δηλώνουμε με τη σειρά μας πως δεν πρόκειται να αφήσουμε τους εκφραστές ρατσιστικής ρητορικής να αναπαράγουν επιστημονικές αστοχίες, δίνοντας υπόσταση στο μίσος με την ταμπέλα του Πανεπιστημίου. Καλούμε την υπόλοιπη κοινότητα να σταματήσει να τον σιγοντάρει και να τον απομονώσει, εφόσον δεν έχουμε επιτροπή δεοντολογίας να τον μαζέψει. Προτείνουμε δε στον ίδιο να αφοσιωθεί εξ’ ολοκλήρου με την πολιτική αφού μαζεύει τόσα likes και του ευχόμαστε να καταφέρει να ξαναβρεθεί στο ψηφοδέλτιο επικρατείας.

Υ.Γ. Παρατηρήσαμε ότι ο συρφετός των ΜΜΕξημέρωσης όπως τα  ́λεγε και ο συγχωρεμένος ο Πανούσης, βιάστηκε να βαφτίσει συνωμοσιολόγους όσους αντιδρούν. Αυτού του είδους το ρεπορτάζ και η “επιστημονικότητα” του κύριου Γραβάνη είναι που δημιουργούν τη γενικευμένη αμφισβήτηση που πολλές φορές καταλήγει σε απλοϊκές και εύκολες ερμηνείες. Τώρα που έχουμε ανάγκη από πολύπλευρο δημόσιο διάλογο, έτσι ώστε να καταλάβουμε πώς μπορούμε να ζούμε ανθρώπινα σε αυτή τη νέα συνθήκη, αυτός φτωχαίνει μέρα με τη μέρα..

Αποσπάσματα από fb και συνεντεύξεις του κ. Γραβάνη για να πάρετε μια γεύση:

* Γιατί το μόνο που μας έλειπε είναι λίγο ακόμα εθνικισμός. “Η εθνική αφύπνιση των τελευταίων μηνών είναι εμφανής και είναι το ισχυρότερο αποτρεπτικό όπλο κατά της εθνικής αμφισβήτησης. “

* Η επίμαχη δήλωση του πριν την επεξεργαστεί (όχι πως μετά ήταν πολύ καλύτερη). “Από τις κύριες πηγές μόλυνσης οι ανεξέλεγκτοι μετανάστες και πρόσφυγες στην Αττική, ιδιαίτερα στο κέντρο της Αθήνας που σεργιανίζουν διχως μάσκα, δίχως προσωπική υγιεινή, ο ένας πάνω στον άλλο και διασπείρουν τον ιό. Οι μισοί νοσηλευόμενοι είναι μετανάστες.” ( ← φεϊκ νιούζ τα λεγόμενα)

* Και για όποιον δεν το χει πιάσει ακόμα. “Η λύση είναι ο Κυριάκος Μητσοτάκης. Η τελευταία λύση της χώρας. Ή θα πετύχει και μαζί του θα πετύχει και η χώρα ή θα πάμε στον γκρεμό.

ΡΑδιοφωνικός ΣΤΑθμός ΠΑΝεπιστημίου Κρήτης

